(Data 18/04/2024)

Tornati dall'avventura nello ShadowFell e detto addio allo [[Chalet Brandifax]], i quattro avventurieri ritornano a [[CandleKeep]].
Prima di entrare in città, [[Cyradil]] decide di separarsi temporaneamente dal gruppo per fare delle commissioni prima di rientrare in città e riconsegnare il braccialetto per l'ingresso gratuito.
Salutato l'amico, [[Illis]], [[Polpo]] e [[Barnabas Bredbury]], entrano in città e vanno alla ricerca di una locanda vista l'ora tarda.
Optano per la già visitata [[Casa del Riposo]]. Giunti sul posto e interrogata la locandiera su eventuali posti letto vengono a sapere che le ali Nord, Est ed Ovest sono piene. Gli unici posti rimanenti sembrano trovarsi nella parte sotterranea della locanda, la [[Casa delle Lucciole]], così chiamata a causa della particola illuminazione che vi si trova, ovvero lanterna contenenti diverse decine di lucciole.

Illis e Barnabas si fermano nella sala grande della locanda per mettere qualcosa sotto i denti prima di andare a dormire. Polpo li precede chiedendo a Illis di portargli qualcosa da mangiare direttamente in camera perchè è distrutto dal viaggio; Illis accetta in cambio di una moneta d'oro.

Come indicato dalla locandiera, Polpo scende le scale fino al piano inferiore dove trova una enorme stanza circolare piena di librerie e la statua di un grande libro posta al centro.
Indaffarata su una scala a riposizionare dei libri, vede la [[Signorina Varnir]], un'elfa che si occupa dell'accoglienza. 
Chiesto dove potesse trovare la stanza con 4 letti che aveva richiesto alla locandiera, gli viene risposto che è la "porta numero 12", due piani più in basso. Prima di congedare lo stregone, l'elfa gli chiede un favore: portare alcuni libri al piano di sotto ad un certo [[Ebder Smallstone]].
Polpo accetta; prende i libri, attraversa la grande sala e scende le scale.
Al piano di sotto trova una sala circolare simile alla prima con altrettante librerie, ma al posto della statua del grande libro, si trova un massiccio tavolo di legno circolare. Seduto al tavolo trova Ebder, un umano con capelli e occhi scuri con alcune visibili occhiaie intento a leggere un libro.
Nel tentativo di consegnare i libri scopre che in realtà quei libri erano destinati a [[K'Tulah]], un'altra ospite della locanda. 
Congedatosi da Ebder (dopo averlo irritato per un po'), Polpo prende i libri e li porta K'Tulah, una tabaxi druida che si dia il caso dorma nella stanza accanto a quella noleggiata da noi avventurieri (K'Tulah stanza 13, noi stanza 12).

Nel mentre, Barnabas e Illis, dopo essersi riempiti lo stomaco e aver preso un piatto da portare a Polpo si dirigono anche loro ai pieni inferiori.
Dopo aver chiesto indicazioni alla Signorina Varnir su dove trovare la loro stanza e il loro compagno scendo nuovamente cercando di tenere a mente le indicazione e il numero della stanza.
Al secondo livello bassano vicino ad Ebder, mentre Barnabas continua a ripetere ad alta voce le indicazioni ricevute e il numero della stanza per non dimenticarle; così facendo non mancano di far irritare anche loro il povero Ebder che non pare non riesca a leggere in pace questa sera.
Arrivati all'ultimo livello del sotterraneo, attraversano uno stretto corridoio che si affaccia su una piccola sala ristoro, seguita da un altro corridoio dove si trovano diverse porte chiuse su ogni lato.
Avvicinatisi alle porte sentono la voce di Polpo, che nel mentre ha iniziato a raccontare tutte le precedenti avventure alla giovane Tabaxi nell'attesa dei suoi compagni, la quale ascolta con molto interesse.
Distratto dalla voce di Polpo, Barnabas dimentica quale fosse il numero della loro stanza e inizia e seguire la voce del suo amico stregone invitandolo a farsi vedere. 
Raggiunto il loro compagno, i tre fanno la conoscenza della tabaxi e, dopo una breve conversazione si congedano e crollano di sonno nella loro stanza.

La mattina dopo, i tre si svegliano con una strana melodia nella testa che non riescono a smettere di canticchiare sottovoce.
Subito dopo essersi rivestiti sentono qualcuno bussare alla porta.
Si tratta di [[Crinkle]], un altro dipendente della locanda che gli avvisa che la colazione è pronta.

Ci spostiamo tutti nella sala comune li vicino per fare colazione in compagnia degli altri avventori. Dopo un rapido scambio di convenevoli, ci accorgiamo che tutti canticchiano la stessa melodia e non riescono a farne a meno.
Le persone presenti sono:
noi tre (Polpo, Illis, Barnabas), lo studioso Ebder, sua figlia Gailby, Crinkle, e K'Tulah. 
Poco dopo si aggiunge anche la Signorina Varnyr alla conversazione e anche lei si rende conto della strana coincidenza che tutti stiamo riscontrando. Dopo un veloce saluto, quest'ultima si allontana e sale scale per andare al piano superiore.

Poco tempo dopo, sentiamo pronunciare le parole arcane di un incantesimo e lo sbattere di qualcosa di grosso e di metallo che cade facendo un grosso baccano.
Preoccupati per i rumori Polpo e Barnabas salgono velocemente le scala mentre Illis va nella nostra stanza per mettersi l'armatura.
Lo stregone e il monaco trovano nella stanza circolare più elevata, Varnyr che ha sigillato la porta per evitare che qualcuno esca.
Ci fa sapere che siamo tutti vittima di una maledizione che si è già verificata 600 anni prima, quando lei aveva da poco iniziato a lavorare nella locanda.
Gli avventori dell'epoca iniziarono a cantare questa melodia e la maledizioni si diffuse, facendo impazzire chi veniva contagiato. Di quelle vittime non si sa più nulla a parte il fatto che vennero portate vie e rinchiuse da qualche parte.
Per evitare che la maledizione possa diffondersi, l'elfa ha deciso di impedire a tutti di andarsene fino a che non avremo risolto il mistero e spezzato la maledizione.

Gli altri ospiti non sono di certo contenti di dover rimane chiusi li sotto, soprattutto K'Tulah, la druida tabaxi, che da subito da segni di forte scontento.

Iniziamo le indagini interrogando la signorina Varnyr riguardo cosa accumuna gli eventi di questa sera e quello che è successo 600 anni fa. Ipotizziamo subito possa essere colpa di qualche libro maledetto che sia stato consultato la scorsa notte.
Varnyr ci fa un elenco dei libri che stava restaurando la scorsa sera:

- Festival e festività dell'antico Cormir (sostituzione copertina)
- Vivere un sogno: tre anni tra i giganti di pietra (sostituzione copertina)
- Filastrocca della buonanotte di ShemShime (cambiare il dorso del libro)
- Superstizioni halfling 

Andiamo nello studio della Signorina Varnyr per ispezionare i libri a cui stava lavorando ma la **Filastrocca della buonanotte di ShemShime** risulta scomparso.

Volendo ispezionare le altre stanze della sala grande notiamo che una delle stanze è chiusa a chiave; pare solo Crinkle il kenku possieda la chiave.
Andiamo a parlare con lui e già che ci siamo ispezioniamo la sua stanza. Al suo interno attira la nostra attenzione una statua di una capra con corna alta circa 90cm, ma non troviamo niente di sospetto; la statua pare sia lì da prima di che il kenku vi ci stabilisse.
Ci facendoci accompagnare ad aprire l'altra porta e indaghiamo la stanza che ci apre.
E' la stanza dove vengono allevate le lucciole in varie lanterne. Al centro della stanza c'è un grosso tappeto rettangolare. Su indicazione di Polpo, Barnabas controlla sotto di esso e trova una scritta fatta con graffi di unghie umanoidi "Completate la filastrocca".

Illis nel mentre torna nello studiolo di Varnyr per farle altre domande, mentre Polpo prova a spostare il grosso tavolo al centro della stanza al secondo piano sotterraneo per vedere se c'è qualcosa sotto. 
A causa del grosso peso del tavolo non riesce a spostarlo neanche con l'aiuto di K'Thula e di Ebder (lui controvoglia).
Per fortuna interviene Illis che, diventato gigante, sposta facilmente il tavolo, ma senza poi arrivare a trovare nessun indizio sotto di esso.
Durante questi spostamenti, la temperatura della stanza cala drasticamente di 10 gradi, senza apparente ragione. 
Poco dopo Ebder inizia ad urlare la cantilena che continuiamo a ripetere tutti da quando ci siamo svegliati. Mentre urla, cade a terra ed è come scosso da convulsioni che si placano poco dopo lasciando stanco e debilitato a terra.
La figlia Gailby assiste alla scena e si spaventa per quello che è successo al padre.
Dopo aver aiutato Ebder a rialzarsi, Barnabas decide di accompagnare quest'ultimo e la figlia nelle loro stanze in modo che possano riposare.
Lasciato il padre a riposare nella sua stanza, Barnabas accompagna Gailby nella stanza di fianco facendo un po' conversazione e chiedendole di lei.
A quanto pare suo padre lavora alla locanda da un po' di tempo. La madre purtroppo è morta alcuni anni fa.
Guardando i disegni nella stanza Barnabas rimane un po' inquietato perchè raffigurano immagini raccapriccianti (sono tutti stilizzati come li disegnerebbe un bambino piccolo):

- Un uomo con un piede mozzato che sanguina
- Un uomo sott'acqua che annega
- Un cane con in bocca una mano sanguinante 

In tutti e tre i disegni è presente un nuvola nera 
















